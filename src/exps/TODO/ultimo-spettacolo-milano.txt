https://www.exibart.com/evento-arte/guido-segni-ultimo-spettacolo-a-milano/

Guido Segni – ULTIMO SPETTACOLO A MILANO

Il progetto site specific si inserisce nella traiettoria di ricerca che Guido Segni porta avanti in parallelo da alcuni anni sulla condivisionenella dimensione pubblica dei dati personali relativi alle proprie attività private e funzioni vitali attinti attraverso programmi e piattaforme.
Comunicato stampa  
Segnala l'evento
Edicola Radetzky | Viale Gorizia lato Darsena, Milano
Fino al 29 novembre 2022
Ultimo spettacolo a Milano è il progetto site specific pensato da Guido Segni per Edicola Radetzky di Milano.
Il progetto si inserisce nella traiettoria di ricerca che l’artista porta avanti in parallelo da alcuni anni sulla condivisione
nella dimensione pubblica dei dati personali relativi alle proprie attività private e funzioni vitali attinti attraverso programmi e
piattaforme a carattere estrattivo. Nel progetto milanese, infatti, è il battito cardiaco di Segni ad essere protagonista, che
monitorato dal cardiofrequenzimetro incorporato nel suo orologio digitale da polso e ritrasmesso in tempo reale, si manifesta
nel contesto pubblico dello spazio di Edicola, che dal tramonto all’alba diviene la cassa di risonanza di una composizione
algoritmica generativa in stile Psy-trance, la cui base non sono altro che i BPM riprodotti.

Un racconto autobiografico sui generis, basato sulle tracce digitali della vita privata di Segni disseminate nella rete.
Informazioni raccolte che, azionando congegni elettronici, sono palesate pubblicamente con lo scopo di renderne tangibile
il transito potenzialmente etereo.
Ultimo spettacolo a Milano rappresenta un nuovo capitolo di questo racconto, che insieme a progetti precedenti come
The artist is typing e There’s no pictures in latent space, just secret misunderstandings, opera una restituzione che si
caratterizza come “esternazione iconoclasta”, ovvero una manifestazione dell’entità dei dati resi percepibili nella realtà
fisica piuttosto che una materializzazione sublimata nell’immagine fissa di una forma data.
In questo modo Ultimo spettacolo a Milano insiste sulla “spettacolarizzazione” del ritmo cardiaco nello spazio pubblico,
consentendo a Segni di riflettere in maniera incisiva, attraverso una formalizzazione impalpabile e mondana, ma efficace,
sul tema dell’empatia mediata dalle tecnologie in un periodo di esponenziale digitalizzazione delle nostre vite.
E lo spettacolo diventa una forma estrema di verità, come se quest’ultima per essere suffragata avesse bisogno di mostrarsi
pubblicamente in un’ultima possibile festa di gala che la città/mondo accoglie, fagocita e dimentica nello stesso istante.

Guido Segni - Biografia
Vive e lavora in Italia, all’estero e in Internet nelle intersezioni tra arte, cultura dei nuovi media e allucinazioni digitali.
Co-fondatore del gruppo Les Liens Invisibles, ha esposto internazionalmente in gallerie, musei (MAXXI Rome, New School
of New York, KUMU Art Museum of Tallinn) e festival di arte contemporanea e nuovi media (International Venice Biennale,
Piemonte SHARE Festival, Transmediale). Recentemente è stato selezionato per la Art division del 20th Japan Media Arts
Festival (2017), è stato finalista del Prize Arte Laguna nel 2016 e ha vinto una menzione onoraria al Festival Transmediale
di Berlino (2011) con Les Liens Invisibles. Attualmente insegna all’Accademia di Belle Arti di Carrara, dirige lo spazio online
Green Cube Gallery e la casa editrice bzzzzzz.pub.

Informazioni
Ultimo spettacolo a Milano | Guido Segni
A cura di Alessandra Ioalè e Andrea Tinterri
Con la preziosa collaborazione di Lorenzo Antei
Edicola Radetzky | Viale Gorizia (Darsena), Milano | Opening 10 novembre ore 18:30.
Fino al 29 novembre 2023

Contatti
Guido Segni
https://guidosegni.com/
Edicola Radetzky
www.edicolaradetzky.com
edicolaradetzky@gmail.com
@edicolaradetzky




https://www.artribune.com/mostre-evento-arte/guido-segni-ultimo-spettacolo-a-milano/
